<!DOCTYPE html>
<html lang="en">
<head>
   <meta charset="UTF-8">
   <meta name="viewport" content="width=device-width, initial-scale=1.0">
   <meta property="og:title" content="Orbán Viktor kifejti a rettegtetés politikáját">
   <meta property="og:type" content="video.movie" />
   <meta property="og:description" content="Ha el tudja hitetni egy kormány, vagy egy ilyen harmadik világbeli erő az ellenfeléről, hogy valójában ezen a szinten kell félni az ellenzéktől, mert az a fizikai biztonságot is veszélyezteti már, akkor jó eséllyel pályázhat arra, hogy mindenfajta kormányzati teljesítménytől függetlenül, a rend iránti vágy miatt odafordulnak az emberek">
   <meta property="og:image" content="orban-kifejti-a-politikajat.jpg">
   <meta property="og:video" content="https://www.youtube.com/watch?v=8yT8pXvxaWk" />
   <link rel="stylesheet" href="style.css">
   <title>Orbán Viktor kifejti a rettegtetés politikáját</title>
</head>
<body>
   <div class="video-container">
      <iframe width="100%" height="100%" src="https://www.youtube.com/embed/8yT8pXvxaWk?si=Xn7obz4xhodlhO7E" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
   </div>
   <div>
      Ellenben a félelem, az kicsit több ennél, mint amiről beszéltünk. Ugye most ha van egy séma amit a politikusok ismernek, a közvélemény talán kevéssé, hogy háromszögbe, ilyen piramis alakba ábrázolja, hogy az embernek milyen szükségletei vannak, amelyet a világgal szemben megfogalmaz. És itt a közösségi léttől kezdődően az egzisztenciális biztonságon át a fizikai biztonságon keresztül minden megtalálható (Maslow piramis, szerk). És az általános európai felfogás a mi szakmánkban az, hogy legalul, tehát a legmélyebben, ezért a legmeghatározóbb erővel a fizikai biztonság iránti vágy jelentkezik az emberben. Ezért van az oly gyakran, nem csak Magyarországon, hanem máshol is, különösen a harmadik világ országaiban, hogy a hatalmon lévők éppen az embereknek ezt a legalul lévő, legmélyebb, legerősebb ösztönökből fakadó igényét, vagy életösztönét támadják meg. Ez pedig a fizikai biztonság. És ha el tudja hitetni egy kormány, vagy egy ilyen harmadik világbeli erő az ellenfeléről, hogy valójában ezen a szinten kell félni az ellenzéktől, mert az a fizikai biztonságot is veszélyezteti már, akkor jó eséllyel pályázhat arra, hogy mindenfajta kormányzati teljesítménytől függetlenül, a rend iránti vágy miatt odafordulnak az emberek.
   </div>
</body>
</html>